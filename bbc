কক্সবাজারে বিমানবাহিনী এবং স্থানীয়দের সংঘর্ষ নিয়ে নিউজ পরিবেশন করতে গিয়ে সম্প্রতি বিবিসি বাংলা যে ছবিটি ব্যবহার করেছে, সেখানে দেখা যায় বিমান ঘাঁটির নাম : 'বাংলাদেশ বিমান বাহিনী ঘাঁটি শেখ হাসিনা', এর ফলে শেখ হাসিনার নামে এখনো বিমান ঘাঁটির নাম রয়েছে তা নিয়ে সমালোচনার সৃষ্টি হয়।

বিষয়টি আইএসপিআর এক সংবাদ বিজ্ঞপ্তিতেও উল্লেখ করেছে, এবং এই বিমান ঘাঁটির নাম ২০২১ সালে পরিবর্তন করা হয়েছে বলে উল্লেখ করা হয়ে সেই সংবাদ বিজ্ঞপ্তিতে।

এদিকে অনুসন্ধানে দেখা গেছে, বিবিসি বাংলার ব্যবহৃত ছবিটি ৪ বছর আগের। এছাড়াও, উল্লেখিত বিমান ঘাঁটির বর্তমান কিছু ছবি অনুসন্ধান করে দেখা গেছে , সেখানে নাম হিসেবে 'বাংলাদেশ বিমান বাহিনী ঘাঁটি, কক্সবাজার' উল্লেখ রয়েছে।

ফলে, বিবিসি বাংলার 'আউটডেটেড ছবি' ব্যবহার সামাজিক মাধ্যমে বিভ্রান্তির সূত্রপাত করে।

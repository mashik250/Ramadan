বিএনপিকে এই ঘটনার পূর্ণাঙ্গ ব্যাখ্যা দিয়ে জাতির কাছে ক্ষমা চাইতে হবে। একইসাথে আমরা এতবড় মিথ্যাচারের জন্য ভারতপন্থী ফখরুলের পদত্যাগ দাবি করছি।

বিএনপি সত্য-মিথ্যা যাচাই না করেই তারা রাজনৈতিক ফায়দা লুটতে চায়। ইস্কাটনের বিস্ফোরণকে যেখানে পুলিশ, ফায়ার সার্ভিস এবং প্রত্যক্ষদর্শীরা স্পষ্টভাবে এসি বিস্ফোরণজনিত দুর্ঘটনা বলে নিশ্চিত করেছে, সেখানে বিএনপি এটিকে বোমা বিস্ফোরণ বলে প্রচার করছে—এটা তাদের চিরাচরিত মিথ্যাচারের আরেকটি উদাহরণ।

মূল প্রশ্ন হলো, বিএনপিকে এমন ভুল তথ্য দিল কে?

নাকি তারা নিজেরাই জনগণকে বিভ্রান্ত করতে ইচ্ছাকৃতভাবে এ ধরনের অপপ্রচার চালাচ্ছে? আমরা বর্তমানে প্রতিনিয়ত দেখেই যাচ্ছি, এদের কাছে গুজব ছড়ানোই রাজনীতির মূল হাতিয়ার। এটাই তাদের রাজনৈতিক সংস্কৃতি হয়ে দাঁড়িয়েছে।

এই ধরনের মিথ্যাচারের মাধ্যমে তারা প্রশাসনের বিরুদ্ধে জনমনে ভুল ধারণা তৈরির চেষ্টা করছে, যা দুঃখজনক ও দায়িত্বজ্ঞানহীন। জনগণ এখন আগের মতো নির্বোধ নয়। তারা সত্য-মিথ্যা যাচাই করতে জানে। বিএনপি যতই মিথ্যা বলুক, তাদের এসব অপপ্রচার ধোপে টিকবে না।
